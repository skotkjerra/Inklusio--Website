---
title: Kundecase med TV 2
date: 2024-09-13T11:50:10.310Z
author: Inklusio
summary: "Kundecase med TV2, som har fået hjælp med webtilgængeligheden på deres
  apps af Inklusio. WCAG-kriterier, opkvalificering og tests. "
tags:
  - Kundecase
---
## TV 2s mål

Som kommerciel public service virksomhed har TV 2 et stort ønske og krav til sig selv om, at deres apps skal være tilgængelige for alle, også for folk med funktionsnedsættelser. 

TV 2 ønskede en gennemgang af en lang række digitale løsninger for at identificere eventuelle brud på reglerne om webtilgængelighed og følge op med gode råd til forbedringer. Derfor kontaktede de os i Inklusio, hvor vi har stor erfaring med inkluderende, digitale løsninger.

TV 2 ønskede et overblik over niveauet af webtilgængelighed på en lang række af deres apps, herunder TV 2 Play, TV 2 Nyheder, TV 2 Vejr, TV 2 Sport og tvtid.



## Vores tilgang


Baseret på TV 2s ønsker leverede vi overskuelige rapporter med skærmbilleder af fund, som de kunne bruge i deres videre arbejde med tilgængelighed. Testen af TV 2s apps blev udført manuelt, hvor vi i Inklusio testede TV 2-løsningerne minutiøst for hvert krav i Retningslinjer for Tilgængeligt Webindhold (WCAG 2.1) på niveau AA. 

Her beskrev vi de identificerede problemer i et forståeligt sprog med tilhørende skærmbilleder, og der blev givet anbefalinger til forbedringer af TV 2-apps med fokus på tilgængelighed. 

Med de manuelle testrapporter fik TV 2 et fuldt overblik over tilgængeligheden af sine apps, så de nu har en klar ide om, hvor de kan sætte ind i forhold til at sikre, at alle kan benytte sig af deres apps. 

> ”Vi har været meget tilfredse med rapporterne fra Inklusio, der var både dybdegående og beskrivende. Vi har stor glæde og nytte af samarbejdet med Inklusio” – Jan Hoffmann, teamchef of mobile app development, TV 2.  



## Udbyttet

TV 2 har med rapporterne fra Inklusio fået bedre overblik over sine udfordringer på webtilgængelighedsområdet.
De har fået bedre forståelse for, hvilke krav der skal opfyldes for digitale løsninger, for at de er tilgængelige.

> ”Rapporterne fra Inklusio er lette at forstå, for eksempel var der skriftlige forklaringer tilknyttet alle succeskriterier. Det var også godt for os med skærmbillederne i materialet, så vi vidste præcis, hvad vi talte om.” –  Jan Hoffmann, teamchef of mobile app development, TV 2. 

De ansvarlige medarbejdere hos TV 2 har fået grundprincipperne på plads, og har nu langt bedre forudsætning for at udvikle nye komponenter til deres apps.