---
title: Skærmlæser-kursus til test af webtilgængelighed
date: 2021-09-15T05:41:31.392Z
author: Inklusio
summary: Kursus i test af webtilgængelighed ved hjælp af skærmlæsersoftware. For
  at hjælpe alle dem, der arbejder med webtilgængelighed og som gerne selv vil
  kunne teste med en skærmlæser eller blot gerne vil have en dybere indsigt i,
  hvad det vil sige at bruge en skærmlæser til at tilgå digitalt indhold.
tags:
  - Kursus Skærmlæser Test
---
## Niveau for dette kursus

Avanceret webtilgængelighed

## Hvad er en skærmlæser?

En skærmlæser er et stykke software, som læser digitalt indhold højt for brugeren. Skærmlæsersoftware giver personer med stærkt nedsat syn eller helt uden syn mulighed for at læse og interagere med digitalt indhold. Hvis webstederne altså er kodet efter standarderne.

## Hvorfor skal jeg interessere mig for test med skærmlæsere?

Skærmlæserbrugere er blot én af mange brugergrupper, som har gavn af webtilgængelighed. Det er en brugergruppe, der ofte fremhæves ved tilgængelighedsindsatser. Ikke fordi det er dem, der er flest af, men blandt andet fordi websteder, hvor der ikke er tænkt over tilgængeligheden, VIRKELIG ødelægger denne brugergruppes muligheder for at tilgå digitalt indhold.

Når man tester for webtilgængelighed med en skærmlæser, kan man desuden finde en del elementer, som vil skabe tilgængelighedsproblemer for andre brugergrupper også.

Test med skærmlæser er ikke det samme som en fuld webtilgængelighedstest, men det er et vigtigt redskab i værktøjskassen til webtilgængelighedstest.

Inklusio udbyder nu dette kursus specifikt i test af webtilgængelighed ved hjælp af skærmlæsersoftware for at hjælpe alle dem, der arbejder med webtilgængelighed og som gerne selv vil kunne teste med en skærmlæser eller blot gerne vil have en dybere indsigt i, hvad det vil sige at bruge en skærmlæser til at tilgå digitalt indhold.

## Er dette kursus for mig?

Dette kursus er særligt relevant for dig, hvis du er:

* *Webudvikler eller softwareudvikler*, der skal sikre webtilgængeligheden i egen kode eller fikse problemer i andres kode
* *Softwaretester eller QA engineer*, der skal teste for webtilgængelighed
* *UX designer eller lignende*, der ønsker en større forståelse af, hvordan skærmlæserbrugere læser, interagerer med og oplever webindhold
* *Webtilgængelighedsspecialist*, der skal teste og rådgive om webtilgængelighed

Da dette er et avanceret kursus, forudsætter det, at du allerede har grundlæggende viden om webtilgængelighed samt en grundlæggende forståelse for html-kode og webteknologier.

## Dette får du med dig hjem fra kurset:

* Kendskab til hvad en skærmlæser er og hvordan den virker, forskellige skærmlæsere på markedet og forskelle og ligheder mellem skærmlæsere og andre slags hjælpemiddelteknologier
* Indsigt i forskellige navigationsstrategier, som bruges af personer, der anvender skærmlæsere
* Kunne anvende en skærmlæser på egen computer (NVDA til Windows eller VoiceOver til Mac, begge gratis at bruge) til at læse og interagere med webindhold
* Kunne anvende en skærmlæser til at teste for webtilgængelighed, herunder forstå hvad der er forventet adfærd i en skærmlæser, og hvad der ikke er
* Kendskab til, hvordan man kan undersøge problemer fundet i test med skærmlæser med henblik på at kunne beskrive fundne tilgængelighedsproblemer

## Sådan foregår kurset

* 3 timers online kursus på et lille hold med max 6 deltagere
* Vi forsøger at gøre undervisningen så dialogisk som muligt, så du får svar på alle dine spørgsmål undervejs
* I undervisningen er indlagt små øvelser

## Tid og sted

* 13. oktober 2021 kl. 9.00-12.00, online

## Pris

* 3.500 kr. pr. person
* Hvis I er flere fra samme virksomhed, der gerne vil deltage i dette kursus, giver vi også gerne et tilbud på at holde et kursus særligt for jeres virksomhed.

## Underviser

Stein Erik Skotkjerra, grundlægger af Inklusio og skærmlæserbruger gennem 30 år. 

## Ja tak, tilmeld mig kurset!

Send en mail til **ses@inklusio.dk** med din tilmelding.



## Vi tilbyder også

Er dette kursus ikke lige det, du søger? 
Så skulle du måske kigge på et af disse andre kurser, vi også udbyder:

* Intro til webtilgængelighed
* Webtilgængelighed for webredaktører
* Webtilgængelighed for udviklere
* Webtilgængelighed for designere og UX’ere

Send en mail til **ses@inklusio.dk,** hvis du er interesseret.