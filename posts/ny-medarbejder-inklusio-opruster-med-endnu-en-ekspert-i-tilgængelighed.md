---
title: "Ny medarbejder: Inklusio opruster med endnu en ekspert i tilgængelighed"
date: 2022-01-25T08:28:22.775Z
author: Pia Christensen Bang
summary: Inklusios nye tilgængelighedskonsulent Mai Hartmann kommer fra en
  stilling som Digital Accessibility Specialist hos virksomheden Siteimprove.
  CV’et indeholder desuden erfaring som UX designer og uddannelse fra
  IT-universitetet i København med en Master’s degree i Digital Design and
  Interactive Technologies.
tags: []
---
Hos Inklusio er vi glade for og stolte af at sige velkommen til endnu en medarbejder, der sammen med kollegerne vil fortsætte og udvikle arbejdet med at sikre webtilgængelighed. Den nye tilgængelighedskonsulent er 30-årige Mai Hartmann, der kommer fra en stilling som Digital Accessibility Specialist hos virksomheden Siteimprove. CV’et indeholder desuden erfaring som UX designer og uddannelse fra IT-universitetet i København med en Master’s degree i Digital Design and Interactive Technologies. 	

* Mai Hartmann har relevant uddannelse, og hun har erfaring med, og detaljeret viden om tilgængelighed fra sin tidligere ansættelse. Hun er blandt de få, der kender regler og lovgivning på webtilgængelighedsområdet til bunds, og vi har været rigtig heldige at få fat i hende, siger Inklusios CEO Stein Erik Skotkjerra. 

Markedet for tilgængelighed er stort og voksende, og med den kommende lov, der også omfatter private virksomheders webtilgængelighed, er der mulighed for vækst hos Inklusio, der er specialister i tilgængelighed. Med ansættelsen af Mai Hartmann tager virksomheden endnu et skridt på vejen mod sit mål - at blive de bedste i branchen. 

* Med de nye kompetencer vil vi også være bedre rustet til at blive en endnu mere strategisk medspiller i rådgivningen af vores kunder. Mai Hartmann er desuden placeret i København, hvilket giver Inklusio, der har hovedbase i Aalborg, mulighed for at fortsat servicere hele landet, siger Stein Erik Skotkjerra.

Inklusios kunder vil møde Mai Hartmann på alle typer projekter og med særligt fokus på uddannelse, vejledning og konkret hjælp til at forbedre tilgængelighed i design og kode. Sideløbende med jobbet hos Inklusio underviser Mai Hartmann bachelorstuderende på digital design and interactive technologies på IT-universitetet, og herfra har hun erfaring med at formidle kompleks viden og holde sin faglighed opdateret.

* Jeg glæder mig meget til at komme i gang med arbejdet hos Inklusio. Jeg ser frem til at arbejde med mange forskellige kunder og interfaces og med stort fokus på tilgængelighed, der giver god mening for mig, siger Mai Hartmann.

Den 30-årige københavner bruger mange af døgnets timer på at sidde foran computerskærmen, hvor hun ud over sit arbejde også er en ivrig Dungeons and Dragons-spiller, men fritiden bruges også på hendes store interesse for kunst, mad og vægtløftning!