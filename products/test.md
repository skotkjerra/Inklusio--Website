---
title: "Test din Løsning"
summary: Gennem årene har vi i Inklusio specialiseret os i at bruge de bedste
  værktøjer til test af webtilgængelighed. Sammen med dig og din leverandør
  finder vi løsningsforslag til problemområder.
cta: Læs om vores muligheder for test
---
Det kan være svært for dig at bedømme, om din app eller dit websted overholder gældende lovgivning og krav om digital inklusion. Hvis du har behov for at få taget temperaturen på din digitale løsning, kan du med fordel kontakte os og få lavet en tilgængelighedstest.

Gennem en årrække har vi hos Inklusio specialiseret os i værktøjer til tilgængelighedstest som f.eks. Siteimprove og QualWeb. Vi kan vurdere og monitorere din løsning og lære dig, hvordan du selv kan teste for tilgængelighed.

De traditionelle testrapporter kan være svære at forstå og endnu sværere at omsætte til opgaver til din leverandør eller udvikler. Derfor tester vi helst sammen med dig og hjælper dig til at dokumentere de problemer, som vi finder, i lige det system, du gerne vil have dem registreret i.

Vi kan både tilbyde test af din løsning som en screening, hvor vi tager temperaturen på tilgængeligheden, og som en komplet test.

## Screening af din løsning 

Vi tilbringer en halv dag sammen med jer, hvor vi tager temperaturen på jeres app eller websted, når det gælder tilgængelighed. Dette er ikke en fuldstændig test, men det giver et indblik i, hvor I bør prioritere indsatsen. Sammen lægger vi en plan for det videre forløb.

<a href="#CTA" class="btn btn-primary">Få et uforpligtende tilbud på en screening</a>

## Den komplette – få det hele med
Vi bruger en eller to dage sammen med jer og jeres leverandør, hvor vi gennemgår hele jeres løsning for at identificere udfordringer med tilgængelighed og brugervenlighed. Vi dokumenterer og prioriterer udfordringerne, så de er klar til at blive videresendt til udviklere, designere eller leverandører.

<a href="#CTA" class="btn btn-primary">Få et uforpligtende tilbud på en komplet test</a>

## Vi er Danmarks førende eksperter <br> i webtilgængelighed  
<p>Inklusio består af erfarne undervisere, konsulenter og rådgivere, der brænder for at skabe en inkluderende digital verden.</p> 

<p>Vores ekspertise ligger inden for brugervenlighed og tilgængelighed, hvor vi har omfattende erfaring med manuelle tilgængelighedstests, rådgivning og udvikling af automatiske tilgængelighedsværktøjer. Vi har en omfattende viden om tilgængelighedsstandarder og lovgivning, herunder WCAG (Web Content Accessibility Guidelines). </p> 

<p>Inklusios CEO, Stein Erik Skotkjerra er selv blind og har sammen med vores øvrige netværk en uvurderlig indsigt i såvel udfordringer som løsninger på tilgængelighedsområdet.</p>
