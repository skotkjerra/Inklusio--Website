---
title: Workshop: Collaborative Test
summary: "Du medbringer de produkter, du vil fokusere på, og sammen tester vi for tilgængelighed og identificerer potentielle udfordringer og løsninger."
cta: Læs om collaborative test
---

## Test sammen med os! 

<p>Ønsker du at skabe en mere inkluderende og tilgængelig løsning, samtidig med at du sparer tid og penge? Så er Collaborative Testing-workshoppen lige noget for dig!</p>
<p>Sammen med vores erfarne tilgængelighedskonsulenter vil du lære at udføre simple manuelle tilgængelighedstests og få konkrete løsningsforslag til potentielle udfordringer.</p>
<p>Denne workshop har fokus på, at I selv på sigt skal kunne udføre tilgængelighedstests uden ekstern hjælp.</p>

## Hvad er Collaborative Test? 

<p>I workshoppen vil vi i fællesskab teste jeres løsning for tilgængelighed. </p>
<p>Collaborative Testing-workshoppen vil give jer kompetencerne til selv at kunne udføre simple manuelle tilgængelighedstests, som I vil kunne benytte i jeres videre arbejde med tilgængelighed af løsningen. </p>
<p>I denne workshop vil I også stifte bekendtskab med hjælpeteknologier såsom skærmlæser, forstørrelse af tekst, stemmestyring og navigation med tastatur. I vil lære, hvordan hjælpeteknologierne fungerer og hvilken forskel tilgængelighed gør for dem, der benytter jeres løsning, ligesom vi ser på jeres muligheder for forbedringer.</p>

<a href="#CTA" class="btn btn-primary">Få et uforpligtende tilbud på en workshop</a>

## Derfor skal I teste jeres løsning sammen med os

* <b>Bedre samarbejde på tværs af afdelinger</b> – Denne workshop kan fremme samarbejdet og kommunikationen på tværs af forskellige afdelinger i virksomheden, hvilket bidrager til bedre løsninger og en mere effektiv arbejdsproces.
* <b>Udvikling af kompetencer</b> – Ved at lære at udføre manuelle tilgængelighedstests og arbejde med hjælpeteknologier, vil medarbejderne i virksomheden udvikle deres egne kompetencer og blive mere erfarne inden for området.
* <b>Mulighed for at opdage og rette fejl</b> – Workshoppen kan hjælpe jer med at opdage og rette fejl og mangler i jeres løsninger, så I kan forbedre brugeroplevelsen og undgå potentiel negativ feedback.
* <b>Spar penge</b> – Eventuelle fejl og mangler kan opdages i tide og rettes, før løsningen går i produktion.  Dette reducerer omkostningerne, da du undgår at skulle lave omfattende ændringer senere i processen.
* <b>Spar tid</b> – Hjemmesiden eller appen bliver udviklet så effektivt som muligt, så du undgår unødvendige forsinkelser.
* <b>Bedre forståelse for målgruppen</b> – Ved at deltage i test-along workshops og få en bedre forståelse for hjælpeteknologier og brugeroplevelser, kan virksomheder også øge deres forståelse for deres målgruppe og deres behov.
* <b>Overholdelse af lovgivning og standarder</b> – Collaborative Testing-workshoppen kan sikre, at produktet opfylder tilgængelighedslovgivning og standarder såsom WCAG. Dette reducerer risikoen for retssager og andre negative konsekvenser.
* <b>Forbedret brugeroplevelse</b> – Ved at forbedre tilgængeligheden kan man forbedre den generelle brugeroplevelse for alle brugere, uanset om de har et handicap eller ej. Dette kan øge brugertilfredshed og -engagement og føre til øget salg og indtjening.
* <b>Bedre omdømme</b> – Virksomheder, der er engagerede i at skabe mere tilgængelige løsninger, kan også forbedre deres omdømme og positionere sig selv som en inkluderende og ansvarlig virksomhed.

## Det kan du forvente af collaborative test
* Læring om hvordan du tester, om dit produkt er tilgængeligt – med kompetente tilgængelighedskonsulenter med tilsammen over 30 års erfaring
* Konkrete løsningsforslag til potentielle udfordringer med tilgængelighed 
* Lær at teste uden ekstern hjælp 
* Masser af viden om forskellige typer af målgrupper med funktionsnedsættelser
* Bliv skarp til at skabe inkluderende hjemmesider eller apps

<a href="#CTA" class="btn btn-primary">Få et uforpligtende tilbud på en workshop</a>

## Praktisk information
<p>Når du har valgt hvilken løsning du ønsker, at vi skal teste sammen, vil vores team afsætte tid til at analysere løsningen med fokus på webtilgængelighed. Dernæst vil vi aftale en dag, hvor vi sammen kan teste løsningen for tilgængelighed.</p>
<p>I workshoppen vil vi sammen identificere tilgængelighedsproblemer, og vi vil snakke om, hvordan I løser dem, og hvordan I kan organisere dem i jeres backlog. </p>

## Undervisere
<p>Inklusio består af erfarne undervisere, konsulenter og rådgivere, der brænder for at skabe en inkluderende digital verden.</p> 

<p>Vores ekspertise ligger inden for brugervenlighed og tilgængelighed, hvor vi har omfattende erfaring med manuelle tilgængelighedstests, rådgivning og udvikling af automatiske tilgængelighedsværktøjer. Vi har en omfattende viden om tilgængelighedsstandarder og lovgivning, herunder WCAG (Web Content Accessibility Guidelines). </p> 

<p>Inklusios CEO, Stein Erik Skotkjerra er selv blind og har sammen med vores øvrige netværk en uvurderlig indsigt i såvel udfordringer som løsninger på tilgængelighedsområdet.</p>

## Mulige tilvalg 
<p><b>Få en efterfølgende test af webtilgængelighed i løsningen!</b></p>
<p>Når I har haft mulighed for at rette fejl, som er fundet i workshoppen, er der mulighed for at få testet løsningen på ny og modtage en rapport, som beskriver udestående fund. Med denne test vil I få en minutiøs gennemgang af jeres løsning for samtlige tilgængelighedskrav. Vi samler resultaterne i en overskuelig rapport med dokumentation af de fundne fejl, så I kan bruge den fremadrettet i arbejdet med forbedring af tilgængeligheden.</p> 

<p>Kontakt os for at høre mere.</p>
